Hoe werkt een e-bike

Een e-bike zorgt met behulp van een elektrische motor, accu en sensoren voor ondersteuning tijdens het fietsen. Je ervaart een steuntje in de rug, waardoor fietsen een stuk aangenamer wordt. We vertellen je graag alles over de werking van een e-bike.

Motor
De motor van een elektrische fiets kan op verschillende manieren geplaatst zijn. De motor kan geplaatst zijn in het voorwiel, onder de trapas of in het achterwiel. Waar de motor geplaatst is en hoeveel kracht deze moet hebben, hangt af van jouw wensen.

Accu en actieradius
De accu, ofwel batterij, is geplaatst onder de bagagedrager of bevestigd aan het frame. De accu geeft energie aan de motor en er zijn verschillende types. Hoe groter het aantal gewenste kilometers dat je wil fietsen op één acculading (actieradius), hoe groter de accucapaciteit (Ah) moet zijn.

Display
Het display is bevestigd op het stuur. Hierop kun je in één oogopslag aflezen in welke ondersteuningsstand je fietst, je snelheid en hoeveel kilometers je al hebt gereden. Je hebt alles binnen handbereik want de bedieningsknoppen zitten aan het handvat. Zo houd je te allen tijde jouw handen aan het stuur en ogen op de weg.

Remmen
Stella e-bikes zijn uitgerust met een krachtige motor, die elektrische ondersteuning biedt tot 25 kilometer per uur. Het is daarom logisch dat onze elektrische fietsen beschikken over een even krachtig remsysteem, om weer snel en veilig tot stilstand te komen.

Verlichting
Goede fietsverlichting is belangrijk. Zeker omdat je op een elektrische fiets doorgaans sneller fietst dan op een reguliere fiets. Meestal krijgt de verlichting van een elektrische fiets zijn voeding direct van de accu. Voordeel daarvan is dat de fiets lichter fietst.