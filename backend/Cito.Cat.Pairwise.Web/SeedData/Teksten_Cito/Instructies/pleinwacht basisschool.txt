Pleinwacht basisschool

Eten en drinken
De kinderen nemen dagelijks hun eten en drinken mee, zowel voor de pauzehap van 10:00 uur als voor de middagpauze (lunch). Wij rekenen op uw medewerking bij het zo verantwoord mogelijk vullen van de lunchpakketten. Houdt u er rekening mee dat een kindermaag snel gevuld is: wij merken dat kinderen al snel te veel bij zich hebben (met name voor de pauzehap).Om de ouders te laten weten wat het kind eet en drinkt, wordt er niks weggegooid: overgebleven eten en drinken gaat weer mee naar huis.

Pleinwacht
groepen 1-2: maandag, dinsdag en donderdag van 11:20 – 12:20 uur
De kinderen van de groepen 1-2 eten vanaf schooljaar 2019-2020 in de groep met de eigen juf. De kleuters spelen tussen de middag met alle groepen gezamenlijk een uur buiten. Dit doen ze (deels) met ondersteuning van onze gymdocenten, medewerkers van De Krullevaar en ouders. Voor de ondersteuning van ouders bij het buitenspelen zijn er twee inschrijfrondes via het digitale systeem van een half uur: van 11:20-11:50 uur en 11:50-12:20 uur. Ouders kunnen ervoor kiezen om voor een half uur per keer in te schrijven, of voor een uur (twee inschrijfrondes). Ouders kunnen ook een pleinwacht combineren met een pleinwacht in de middenbouw als ze daar kinderen hebben. Wij willen u vragen vijf keer per jaar in te schrijven om bij het buitenspelen (en bij slecht weer binnen) te ondersteunen.  

groepen 3-4-5: maandag, dinsdag en donderdag van 12:20 – 12:40 uur
groepen 6-7-8: maandag, dinsdag, donderdag en vrijdag van 12:40 – 13:00 uur (incl. groepen 5)
In de groepen 3 tot en met 8 wordt er eerst met de leerkracht geluncht en daarna buiten gespeeld. Het buitenspelen gebeurt onder toezicht van de pleinwacht: één leerkracht en een tweetal ouders. Ouders kunnen zich via het digitale systeem inschrijven voor de pleinwacht. Om te zorgen dat het pleinwachtrooster gevuld is, is het noodzakelijk dat voor ieder kind een ouder zich vijf keer inschrijft. 