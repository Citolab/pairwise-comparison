Desembrood

Wat is desembrood?
Desem is een traditioneel gistingsproces dat op gang wordt gebracht wanneer water en bloem worden gemengd. Onderhevig aan temperatuur ontstaat een cultuur van micro-organismen die een natuurlijke gisting op gang brengt. Deze gistwerking begint ongeveer na 8 uur.

Hierna laten we het desem verder rijpen tot de beoogde gistwerking is ontwikkeld. Door deze lange rijping ontstaat een specifiek ambachtelijk desembrood met een bijzondere smaakbeleving.

Ook de baktijd in de oven is langer. Brood gebakken met desem krijgt hierdoor zijn karakteristieke krokante korst en een bijzonder aroma. Desembrood blijft tevens langer vers en geeft meer smaak aan het brood;

De smaakbeleving van de Nederlander verandert. Brood gebakken volgens een klassieke receptuur wint aan populariteit. Ons assortiment van producten op basis van desem wordt steeds meer uitgebreid.

Op al ons grootbrood en kleinbrood voegen wij al jaren 5% extra desem toe voor een extra lange malsheid en een nog betere smaak. Daarnaast hebben wij een uitgebreid assortiment desembrood met een toevoeging van 30% desem. Door de bijzondere smaak en samenstelling van het desembrood adviseren wij dit brood ongesneden mee te nemen, zo blijft het brood langer vers. Daarnaast worden desembroden in papieren zakken verpakt, om zo een optimale smaak en krokante korst te behouden.