Gebruik e-bike

Het eBike-systeem kan alleen geactiveerd worden, wanneer aan de volgende voorwaarden is voldaan:
– Een voldoende geladen accu is geplaatst (zie gebruiksaanwijzing van de accu).
– De boordcomputer is juist in de houder geplaatst (zie „Boordcomputer plaatsen en verwijderen
(zie afbeelding A)“, Pagina Nederlands – 1).
– De snelheidssensor is correct aangesloten (zie gebruiksaanwijzing van de aandrijfeenheid)

eBike-systeem in-/uitschakelen

Voor het inschakelen van het eBike-systeem heeft u de volgende mogelijkheden:
– Is de boordcomputer bij het plaatsen in de houder al ingeschakeld, dan wordt het eBike-systeem automatisch ingeschakeld.
– Druk bij geplaatste boordcomputer en geplaatste eBikeaccu één keer kort op de aan/uit-toets (5) van de boordcomputer.
– Druk bij geplaatste boordcomputer op de aan/uit-toets van de eBike-accu (er zijn van de fietsfabrikant afhankelijke oplossingen mogelijk waarbij de aan/uit-toets van de
accu niet toegankelijk is; zie gebruiksaanwijzing van de accu).

De aandrijving wordt geactiveerd, zodra u op de pedalen trapt (behalve in de functie duwhulp of op ondersteuningsniveau OFF). Het motorvermogen richt zich naar het ingestelde ondersteuningsniveau op de boordcomputer. Zodra u in de normale modus stopt met op de pedalen te trappen of zodra u een snelheid van 25/45 km/h heeft bereikt, wordt de ondersteuning door de eBike-aandrijving uitgeschakeld. De aandrijving wordt automatisch weer geactiveerd, zodra u op de pedalen trapt en de snelheid onder 25/45 km/h ligt.

Voor het uitschakelen van het eBike-systeem heeft u de volgende mogelijkheden:
– Druk gedurende minstens 1 seconde op de aan/uit-toets (5) van de boordcomputer.
– Schakel de eBike-accu met de aan/uit-toets ervan uit (er zijn van de fietsfabrikant afhankelijke oplossingen mogelijk waarbij de aan/uit-toets van de accu niet toegankelijk
is; zie gebruiksaanwijzing van de fietsfabrikant).
– Verwijder de boordcomputer uit de houder.
Wordt ongeveer 10 minuten lang geen vermogen van de eBike-aandrijving gevraagd (bijv. omdat de eBike stilstaat) en niet op een toets van boordcomputer of bedieningseenheid van de eBike gedrukt, dan schakelen zowel het eBike-systeem als de accu omwille van energiebesparing automatisch uit.

eShift (optioneel)
Onder eShift verstaat men de integratie van elektronische schakelsystemen in het eBike-systeem. De eShift-componenten zijn door de fabrikant elektrisch met de aandrijfeenheid verbonden. De bediening van de elektronische schakelsystemen is beschreven in een eigen gebruiksaanwijzing.

Energievoorziening van de boordcomputer
Zit de boordcomputer in de houder (4), is een voldoende geladen accu in de eBike geplaatst en is het eBike-systeem ingeschakeld, dan wordt de boordcomputer via de accu van de
eBike van energie voorzien.
Wordt de boordcomputer uit de houder (4) genomen, dan
gebeurt de energievoorziening via een interne accu. Is de interne accu bij het inschakelen van de boordcomputer zwak,
dan verschijnt gedurende 3 s <Met fiets verbinden> in de
tekstaanduiding (d). Daarna schakelt de boordcomputer
weer uit.

Voor het opladen van de interne accu plaatst u de boordcomputer weer in de houder (4) (wanneer een accu in de eBike is
geplaatst). Schakel de eBike-accu met de aan/uit-toets ervan in (zie gebruiksaanwijzing van de accu).
U kunt de boordcomputer ook via de USB-aansluiting opladen. Open hiervoor het afdekkapje (8). Verbind de USB-bus
(7) van de boordcomputer via een geschikte USB-kabel met een gangbare USB-lader of de USB-aansluiting van een computer (5 V laadspanning; max. 500 mA laadstroom). In de tekstaanduiding (d) van de boordcomputer verschijnt <USB aangesloten>.
