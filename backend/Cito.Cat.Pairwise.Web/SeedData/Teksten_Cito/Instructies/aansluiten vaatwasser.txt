Installatie

Om de afwasautomaat goed te laten functioneren moet hij vakkundig worden aangesloten. De gegevens van watertoevoer en waterafvoer en de elektrische aansluitwaarden moeten met de vereiste criteria overeenkomen zoals deze in de volgende alinea’s resp. in het montagevoorschrift zijn beschreven.Bij de montage de juiste volgorde van de handelingen aanhouden:

– Bij aflevering controleren
– Plaatsen
– Aansluiten op de waterafvoer
– Aansluiten op de watertoevoer
– Elektrische aansluiting

Veiligheidsvoorschriften
– Het apparaat volgens het installatie- en montagevoorschrift plaatsen en aansluiten.
– Tijdens het installeren mag de afwasautomaat niet op het elektriciteitsnet zijn aangesloten.
– Overtuig u ervan dat het aardingssysteem van de elektrische huisinstallatie volgens de elektrotechnische voorschriften is geïnstalleerd.
– De elektrische aansluitvoorwaarden moeten overeenkomen met de gegevens op het typeplaatje 9* van de afwasautomaat.
– Als de elektrische aansluitkabel van het apparaat beschadigd wordt, dan moet deze door een speciale aansluitkabel vervangen worden. Om gevaren te voorkomen mag deze alleen door de Servicedienst vervangen worden.
– Als de afwasmachine in een hoge kast moet worden ingebouwd, dan moet deze volgens de voorschriften bevestigd worden.
– Voor een goede stabiliteit van het apparaat mogen integreerbare of onderbouwapparaten alleen onder een doorlopend werkblad worden ingebouwd dat aan de kasten ernaast is vastgeschroefd.